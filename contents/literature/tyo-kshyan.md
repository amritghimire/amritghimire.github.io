**- अमृत घिमिरे ‘रन्जित’**


सफलताको यात्रालाई, सघाएर गयो।  
आलस्यता मनभरिको, भगाएर गयो।


धीरता र मेहनतले, आएको त्यो क्षण हेर,  
सेलाएको आश सारा जगाएर गयो।


आँट्यो भने नसकिने केही छैन हेर,  
यही सन्देश मन भित्र, कराएर गयो।


माग के हो भनी उसलाई, सोधी हेरेँ मैले,  
हार नमान्ने, वाचा एउटै मगाएर गयो।


उत्साह र निरुत्साहन, एउटा छुट्टै युद्ध थियो,  
उदासिन तर्कलाई, हराएर गयो।


आज नहोला भोलि नहोला, कुनै दिन पक्कै हुन्छ,  
जिन्दगीकै मन्त्र यसलाई, बनाएर गयो।

