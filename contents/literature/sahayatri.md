**- अमृत घिमिरे ‘रन्जित’**


**कुनै लामो दुरीको यात्रा झैँ लाग्छ जिन्दगी यो,  
सहयात्री तिमी भै’ दिए भनि वर माग्छ जिन्दगी यो।**


**मध्य यात्रा ओर्लिएर जान्छौ कि भन्ने डरले,  
कल्पनाको महलबाट भाग्छ जिन्दगी यो**।


**नजिक बस्दा कुरा गर्न नजानिने हो कि भनि,  
बोलाउने हिम्मत तिमीलाई, हार्छ जिन्दगी यो**।


**अप्ठ्यारा ति ठाउँहरुमा दुख होला तिमीलाई भनि,  
सजिला ति आसन तिमीलाई राख्छ जिन्दगी यो**।


**पिडा खुसि दुवैलाई सारिदिन मिल्थ्यो भने,   
सारा खुसि तिम्रै लागी ताक्छ जिन्दगी यो**।


**तिमी आई के छ भनि एक वचन सोधिदिँदा,  
व्यस्तता र दुख सारा टार्छ जिन्दगी यो**।


 **सहयात्री तिमी भै’ दिए भनि वर माग्छ जिन्दगी यो**।

