**- अमृत घिमिरे ‘रन्जित’**


पाँच वर्ष पुरै निदाई, फेरी जाग्दै छ उ।  
झुक्याउन जनतालाई, फेरि लाग्दै छ उ।


सिद्धान्त को राजनीति त हराई गयो हेर,  
डर त्रास घुर्की देखाई ,भोट माग्दै छ उ


नैतिकता त शब्दै उसलाई नौलो लाग्छ अरे,,  
शक्ति पैसा सबै लगाई, सत्ता ताक्दै छ उ।


आज गाली, भोलि मिलन अल्लारे प्रेम जस्तै,  
शत्रु मित्र खेल बनाई, सँगै भाग्दै छ उ।।

हरेक कुरा उसका यसै, ताली पिट्ने उस्तै छन,  
यात्रा लामो हौसला यहि, बाटो नाप्दै छ उ।।
