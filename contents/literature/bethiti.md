**- अमृत घिमिरे ‘रन्जित’**


  
कठै बरा जिन्दगी यो, कुन हालत पुग्न गयो,  
एउटै जीवाणु हेर, सारा विश्व झुक्न गयो। 


सुरक्षाको लागी समाज, खोज्ने गर्थ्यो जुन पहिले,  
एकान्त र बन्द कोठा, सुरक्षित भई लुक्न गयो।


आज होला भोलि होला, सामान्य त्यो दिनहरू,  
कुर्दा कुर्दै थाकिकन, धीरता नै लुक्न गयो।


अलिकति कम हुन्छ, लापरवाह हुन्छन सब,  
सायद यही कारण होला, हेर्दा हेर्दै फुक्न गयो।


कस्तो रोग रहेछ खै, बर्सौँ सम्म चली रहने,  
इतिहासको शृङ्खला नै, फेर्ने साधन हुन गयो।।  

