**- अमृत घिमिरे ‘रन्जित’**



किन किन दुनियाँ बेग्लै, लाग्दै छ आज,  
दबिएका भाव सारा,  जाग्दै छ आज ।


कल्पनाको आकृतिमा, सिमित थियौ पहिले तिमी,  
त्यहि आकृतिले तिम्रो तस्विर, माग्दै छ आज ।


आफ्नो छुट्टै संसारमा रमाई राख्थे नयन मेरा,  
अनायास तिम्रै पछि,  भाग्दै छ आज।


भेटियौ कि तिमी भन्ने, सोचि होला यो मन,  
खेलाई कन अनेक कुरा, थाक्दै छ आज।


सारा जोवन साथ तिम्रो, खोजि होला यो मनले,  
लामो यात्रा तिमी सँगै, ताक्दै छ आज ।।  

