**- अमृत घिमिरे ‘रन्जित’**


तिमी आफ्नै रोदन देख्छौ, उ पनि त रुदै छ,  
दुखको यात्रा हेर्छौ आफ्नो, उसको उस्तै हुदै छ।


जस्तो कहानी जिन्दगी तिम्रो, उस्तै छ उसको पनि,  
तिमीलाई छोएको नियती हेर, उसलाई पनि छुदै छ।।


सोचि हेर्न गयौ भने, सबका लागी आखिरमा,  
तिमीले झै संघर्षको पथ, उ पनि त कुद्दै छ।


कयौँ ठक्करहरु विच,तिमीले बुझेका ति पाठहरु,  
भोगिकन ति कठिनता, उसले पनि बुझ्दै छ।।


सहयात्री सम्झिकन, सद्भाव छरिदेउ,  
रुझाएथ्यो जुन झरिले, उ पनि त रुझ्दै छ ।।।


 


 

