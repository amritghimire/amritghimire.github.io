**- अमृत घिमिरे ‘रन्जित’**


यो मनले तिम्रै गुनगान गाइरहन्छ हरपल,  
हरेक दर्शन तिम्रो विशेष पाइरहन्छ हरपल ।


खोइ कुन मन्त्र लगाई फिदा बनायौ तिमीले,  
मन्त्रमुग्ध भावना मनमा छाइरहन्छ हरपल ।


सारा संसार चलिरहेछ आफ्नै वरिपरि,  
र पनि याद तिम्रै आइरहन्छ हरपल ।


खोइ कुन्नी के जादु गरेछौ यो नयनमा  
तिम्रै एक झलक निम्ति धाइरहन्छ हरपल ।


चुलबुल् चुलबुल् त्यो तिम्रो, बानीसँग होला सायद,  
जति बोल्यो उति मोहनी लाइरहन्छ हरपल ।


सम्झिकन देवतालाई माग्दा वर ‘अमृत’ले,  
यस्तै सौभाग्य जिवनभर मागीरहन्छ हरपल

