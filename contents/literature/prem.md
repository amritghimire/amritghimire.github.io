**- अमृत घिमिरे ‘रन्जित’**


बसिरहेछौ किन आज, विरक्त तिमी भएर  
उदासताको त्यो साँघुरो, घेरामा तिमी रहेर ।


प्रेम गर्न पुग्यौ तिमीले, स्वच्छ त्यो भाव आफैमा  
दुखायौ मन आखिर त्यो, बदलामा प्रेम चाहेर ।


छरि हेर स्नेह तिमी, फर्कि आउँछ कुनै रुपमा  
पाउने छैनौ यसलाई तिमी, पछि पछि धाएर ।


सोचेझैँ हुन्थ्यो भने हेर, जिन्दगी सबको आज  
किन बस्थ्यो र नियतीले, वदनामी त्यो सहेर ।


गल्ति तिमीले मागेको, कुरामा थिएन कहिल्यै  
गलत थियो त केबल कोसँग, माग्यौ तिमी गएर।।


 


 

