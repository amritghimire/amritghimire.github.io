**- अमृत घिमिरे ‘रन्जित’**



मुर्खहरूको इसारामा, नाच्न लागे सबै यहाँ   
त्यही सञ्जालमा अरुलाई नि, गास्न लागे सबै यहाँ।


एउटा आई थालेको थियो, उन्नतिको बाटो   
देखिकन उसको सम्मान, मास्न  लागे सबै यहाँ।


आफ्नो भएन भन्दा पनि, उसको भयो भन्ने पिरले  
 बनेका केही काम पनि, भाँच्न  लागे सबै यहाँ।


भलै दुःख किन नहोस्, मान्य छ हरेक लाई   
आफू अगि’ कोही नदेखी, हास्न  लागे सबै यहाँ।


केही गर्छु भन्ने भाव, हराउन पुगेको छ,  
 बाँच्नकै लागी भनी, बाँच्न  लागे सबै यहाँ।


  
 

